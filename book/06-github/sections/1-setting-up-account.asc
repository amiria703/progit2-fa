=== راه‌اندازی حساب و تنظیم آن

(((GitHub, user accounts)))
اولین کاری که باید انجام دهید، ساخت یک حساب گیتهاب رایگان است.
به تارنمای https://github.com[] مراجعه، یک نام کاربری‌ای که قبلاً توسط کاربر دیگری ثبت نشده باشد را انتخاب، آدرس رایانامهٔ خود و رمز عبوری را وارد و سپس بر روی دکمه‌ی سبزرنگ ``Sign up for GitHub'' کلیک کنید.

.The GitHub sign-up form.
image::images/signup.png[The GitHub sign-up form.]

صفحه بعدی‌ای که خواهید دید، صفحه‌ی قیمت‌ها برای کاربران ویژه است. از این صفحه می‌توانید عبور کنید.
گیتهاب رایانامه‌ای برای شما ارسال خواهد کرد تا رایانامه‌ی شما اعتبارسنجی شود.
این کار را هم‌اکنون انجام دهید. چون که خیلی مهم است. (همان‌طور که بعداً خواهید دید.)

[نکته]
====
گیتهاب تمامی امکانات و عملکردهای خود را به جز اندکی امکانات پیشرفته، با حساب رایگان در اختیار کاربران قرار می‌دهد.
افزون‌ بر این (در حساب‌های رایگان) مخازن شخصی به ۳ مشارکت‌کننده محدود شده‌اند.

طرح‌های پرداختی گیتهاب ابزارهای حرفه‌ای و ویژگی‌های اضافه و همچنین محدودیت‌های کمتر برای خدمات رایگان را ارائه می‌دهند ولی ما این مباحث را در این کتاب پوشش نخواهیم داد.
برای دریافت اطلاعات بیشتر راجع به طرح‌های موجود و مقایسه‌ی آن‌ها آدرس https://github.com/pricing[] را مشاهده کنید.
====

با کلیک بر روی نماد گیتهاب (octocat) در بالا سمت چپ صفحه به صفحه‌ی پیش‌خوان هدایت می‌شوید.
حالا می‌توانید از گیتهاب استفاده کنید.

==== دسترسی با SSH

(((SSH keys, with GitHub)))
می‌توانید با استفاده از پیمان (پروتکل) https:// و با احراز هویت با نام کاربری و رمزعبوری که به تازگی تنظیم نموده‌اید با گیتهاب به طور کامل ارتباط برقرار کنید.
به هر حال، برای همسان‌سازی (کلون کردن) پروژه‌ها حتیٰ نیازی به ثبت‌نام ندارید. حسابی که به تازگی ساخته‌اید، هنگامی که شاخه‌ای (فورک) از پروژه‌ای می‌سازید و هنگامی که به شاخه‌ها پوش می‌کنید پس از اندی به کارمان خواهد آمد.
اگر که می‌خواهید از SSH از راه دور استفاده کنید، نیاز به تنظیم یک کلید عمومی دارید.
(اگر چنین کاری نکرده‌اید، <<ch04-git-on-the-server#_generate_ssh_key>> را مشاهده کنید.)
با استفاده از پیوند موجود در بالا راست پنجره، وارد تنظیمات حساب شوید:

.The ``Account settings'' link.
image::images/account-settings.png[The ``Account settings'' link.]

سپس «SSH Keys» را از بخش سمت چپ انتخاب کنید.

.The ``SSH keys'' link.
image::images/ssh-keys.png[The ``SSH keys'' link.]

از آنجا روی دکمه‌ی «Add an SSH key» بزنید. سپس نامی به کلیدتان اختصاص دهید و بعد محتویات پرونده‌ی `~/.ssh/id_rsa.pub` (یا هر چیزی که آن را نامیده‌اید) را وارد بخش متنی کنید و سپس بر روی ``Add key'' کلیک کنید.

[نکته]
====
مطمئن شوید که نام کلید SSH خود را چیزی قرار می‌دهید که می‌توانید به خاطر بسپارید.
شما می‌توانید تمامی کلیدهایتان را نام‌گذاری کنید. (به عنوان مثال "My Laptop" یا "Work Account") که هر زمان نیاز به تعلیق کلید داشتید، به آسانی بتوانید تشخیص دهید که به دنبال کدام کلید می‌گردید.
====

[[_personal_avatar]]
==== چهرک (آواتار) شما

سپس، اگر می‌خواهید می‌توانید که چهرک (آواتار) خود که تولید شده است را با عکس انتخابی خود تغییر دهید.
ابتدا به بخش ``Profile'' (که در بالای بخش SSH Keys است) بروید و بر روی ``Upload new picture'' کلیک کنید.

.The ``Profile'' link.
image::images/your-profile.png[The ``Profile'' link.]

ما نسخه‌ای از نماد گیت را که در دیسک سخت ما موجود است انتخاب می‌کنیم و سپس آن را برش می‌دهیم.

.Crop your avatar
image::images/avatar-crop.png[Crop your uploaded avatar.]

اکنون در هر کجای تارنما که باشید، مردم چهرک (آواتار) شما را در کنار نام کاربری شما خواهند دید.

اگر شما چهرکی (آواتاری) را در خدمات‌دهنده معروف Gravatar (که اغلب برای حساب‌های وردپرس استفاده می‌شود) بارگذاری کرده‌اید؛ آن چهرک (آواتار) به طور پیش‌فرض استفاده خواهد شد و نیازی به انجام این مرحله نیست.
==== آدرس‌های رایانامه‌ی شما

گیتهاب کامیت‌های گیت شما را به کاربری شما با استفاده از آدرس رایانامه متصل می‌کند.
اگر شما در کامیت‌هایتان از چندین آدرس رایانامه استفاده می‌کنید و می‌خواهید که گیتهاب اتصال درستی به آن‌ها داشته باشد، شما نیاز دارید که تمامی آدرس‌های ایمیل‌هایی که استفاده کردید را به بخش مدیریت (admin) اضافه کنید.
[[_add_email_addresses]]
.Add email addresses
image::images/email-settings.png[Add all your email addresses.]

در  <<_add_email_addresses>> می‌توانیم حالات متفاوت ممکنه را مشاهده کنیم.
نشانی بالایی محرز است و به عنوان نشانی اصلی تنظیم شده است. این به معنا است که شما تمامی اعلان‌ها و رسیدها را آنجا دریافت خواهید کرد.
دومین نشانی نیز محرز است و همچنین اگر که مایل باشید، می‌تواند به عنوان نشانی اصلی تنظیم شود.
آخرین نشانی احراز شده نیست؛ به این معنا که شما نمی‌توانید این نشانی را به عنوان اصلی تنظیم کنید.
اگر گیتهاب هر یک از این پیام‌های کامیت را در هر مخزنی در تارنما ببیند، آن را به کاربری شما متصل خواهد کرد.

==== احراز هویت دو مرحله‌ای

در پایان برای امنیت بیشتر، بهتر است که احراز هویت دو مرحله‌ای یا ``2FA'' را فعال نمایید.
احراز هویت دو مرحله‌ای یک روش احراز هویت است (که اخیراً روز به روز محبوب‌تر می‌شود) باعث می‌شود که احتمال دسترسی غیرمجاز به حساب شما (حتیٰ اگر رمز شما به نحوی دزدیده شود) را کمتر کند.
روشن کردن آن باعث می‌شود که گیتهاب دو روش برای احراز هویت از شما درخواست کند، پس اگر یکی از آن‌ها در دسترس شد، یک مهاجم (هکر) نتواند به حساب شما دسترسی پیدا کند.

شما می‌توانید احراز هویت دو مرحله‌ای را در بخش امنیت (Security) در تنظیمات حساب خود بیابید.

.2FA in the Security Tab
image::images/2fa-1.png[2FA in the Security Tab]

اگر بر روی دکمه‌ی ``Set up two-factor authentication'' کلیک کنید، به صفحه‌ی تنظیماتی هدایت خواهید شد که در آن می‌توانید از یک برنامه‌ی تلفن استفاده کنید تا کد دوم (``time based one-time password'') را تولید و یا می‌توانید از گیتهاب بخواهید که هر بار که نیاز به ورود داشتید، به شماره‌ی شما پیامکی ارسال کند.

بعد از اینکه روشی که بدان مایل هستید را انتخاب نمودید و دستورات راه‌اندازی احراز هویت دو مرحله‌ای را دنبال و اجرا نمودید، حساب شما اندکی امن‌تر خواهد بود و شما هر زمان که بخواهید به حساب خود وارد شوید، باید کدی اضافه را به علاوه‌ی رمزعبور خود به گیتهاب ارائه دهید.
